# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:32
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 20
¶
¶<pb:KR6q0040_WYG_020-1a>
欽定四庫全書
　禪林僧寶傳卷二十¶　　　宋　釋惠洪　撰¶
　　言法華　　　　　　　華嚴隆禪師
　　　言法華¶
言法華者莫知其所從來初見之於景德寺七俱胝¶院
梵相竒古直視不瞬口吻衮衮不可識相傳言誦¶法華
經故以為名時獨語笑多行市里褰裳而趨或¶舉手畫
空佇立良久從屠沽游飲啖無所擇道俗共¶目為狂僧
<pb:KR6q0040_WYG_020-1b>
丞相吕許公問佛法大意對曰本來無一¶物一味總成
真僧問世有佛否對曰寺裏丈殊有問¶師凡耶聖耶舉
手曰我不在此住至和三年仁宗始¶不豫國嗣未立天
下寒心諫官范鎮首發大義乞擇¶宗室之賢者使攝儲
貳以待皇嗣之生退居藩服不¶然典宿衞尹京邑以係
天下之望并州通判司馬光<md:KR6q0040_X_020-0531a>¶亦以為言凡三上疏一留
中二付中書上夜焚香¶黙禱曰翌日化成殿具齋䖍請
法華大士俯臨無却¶清旦上道衣凝立以待俄馳奏言
<pb:KR6q0040_WYG_020-2a>
法華自右掖門¶徑趨將至寢殿侍衞呵止不可上笑曰
朕請而來¶也有頃至輒升御榻跏趺而坐受供訖將去
上曰¶朕以儲嗣未立大臣咸以為言侵尋晚暮嗣息有
無¶法華其一決之師索筆引紙連書曰十三十三凡數¶
十行擲筆無他語皆莫測其意其後英宗登極乃¶濮安
懿王第十三子方驗前言也慶厯戊子十一月¶二十三
日將化謂人曰我從無量劫來成就逝多國¶土分身揚
化今南歸矣語畢右脇而寂¶
<pb:KR6q0040_WYG_020-2b>
贊曰如來世尊曰我滅度後敕諸菩薩及阿羅漢應¶身
生彼末法之中作種種形度諸輪轉或作沙門白¶衣居
士人王宰官童男童女如是乃至淫女寡婦奸¶偷屠販
與其同事稱讚佛乘令其身心入三摩地終¶不自言我
真菩薩真阿羅漢泄佛密因輕言末學唯¶除命終隂有
遺付言法華臨終乃曰我從無量劫來¶成就逝多國土
分身揚化是也¶
　　　華嚴隆禪師¶
<pb:KR6q0040_WYG_020-3a>
禪師名道隆不知何許人至和初游京師客景德寺¶日
縱觀都市歸常二鼓謹門者呵之不悛一夕還不¶得入
卧於門之下仁宗夢至景德寺門見龍蟠地驚¶覺中夜
遣中使往視之乃一僧熟睡已再鼾撼之驚¶覺問名字
歸奏上閲名道隆乃喜曰吉徵也明日<md:KR6q0040_X_020-0531b>¶召至偏殿問宗
㫖隆奏對詳允上大悦有㫖館於¶大相國寺燒朱院王
公貴人爭先願見隆未漱盥户¶外之屨滿矣上以偈句
相酬唱絡繹於道或入對¶留宿禁中禮遇特厚賜號應
<pb:KR6q0040_WYG_020-3b>
制明悟禪師隆少時師¶事石門徹禪師嘗問曰古人云
但得隨處安閒自然¶合他古轍雖有此語疑心未歇如
何徹曰知有乃可¶隨處安閒如人在州縣住或聞或見
千竒百怪他總¶將作尋常不知有而安閒如人在村落
住有少聲色¶則驚怪傳説先洞山示衆曰欲知此事如
人家養三¶兒以一著州中一著村中一著縣中其一用
家中財¶物其一用外處錢物有一人不得家中錢物用
亦不¶得外處錢物用且道那一箇合在州中那一箇合
<pb:KR6q0040_WYG_020-4a>
在¶縣中那一箇合在村中有僧便問三箇莫明輕重否¶
曰是僧曰如何是此人出身處曰知有却不知有是¶此
人出身處僧曰未審此人從今日去也無曰亦從¶今日
去僧曰恁麽則屬功也曰是僧曰喚作什麽功¶曰喚作
功就之功僧曰此人還知有州中人否曰知¶有始解奉
重矣僧曰恁麽則村中人全明過也曰是¶僧曰如何是
此人過處曰不知有喚作閒人是此人¶過處不見先師
道今時學道之人須知有轉身處始得¶隆曰古人知有
<pb:KR6q0040_WYG_020-4b>
便能如州裏人耶亦須因奉重而至¶耶徹曰洞山曰向
時作麽生奉時作麽生功時作麽¶生共功時作麽生功
功時作麽生時有僧便問如何¶是向曰喫飰時作麽生
又問如何是奉曰背時作麽<md:KR6q0040_X_020-0531c>¶生又問如何是功曰放下
钁頭時作麽生又問如何¶是共功曰不得色又問如何
是功功曰不共此名功¶勲五位也譬如初生鳩兒毛羽
可憐生久久自能高¶飛逺蕩隆親受洞上㫖訣後謁廣
慧璉禪師遂為廣¶慧之嗣皇祐二年詔廬山僧懷璉至
<pb:KR6q0040_WYG_020-5a>
闕演法於後苑¶化成殿上召隆問話機鋒迅捷上悦侍
衞皆山呼¶隆即奏疏曰臣本凡庸混跡市里夤緣佛法
依近天¶顔出入禁廷恩渥至厚薦更歲籥衰病相仍未
甘退¶於山林坐貪蒙於雨露因循至此媿負在顔恭惟¶
皇帝陛下天縱聖神生知妙道染為詞翰如日昭回¶下
飾萬物而臣蒙許賡和似霧領畧纔見一斑人雖¶不言
臣豈無怍伏見僧懷璉比自林藪召至京都議¶論得其
淵源詞句特出流輩禁林侍問祕殿談禪臣¶所不如舉
<pb:KR6q0040_WYG_020-5b>
以自代伏望聖慈許臣於廬山一小刹¶養痾待盡不勝
犬馬戀軒之情取進止疏奏不許有¶㫖於曹門外護國
寺北建精舍以居號華嚴禪院隆¶既得謝事喜見言色
閒居竒衲名緇多過從有乘侍¶者來自大陽乘後住福
嚴隆問在大陽得力句對曰¶明安嘗問曰有一人徧身
紅爛卧在荆棘林中火繞¶周帀若親近得此人禪門大
啓若親近不得佛法無¶靈驗時對曰六根不具七識不
全者親近得此人明¶安曰令渠出來我要相見時又答
<pb:KR6q0040_WYG_020-6a>
曰適來無左右祗¶對和尚安曰相隨來也即禮拜退隆
曰若果如此細¶如毛粟冷如氷雪乘曰禪師親見石門
如何却嗣廣<md:KR6q0040_X_020-0532a>¶慧隆曰我初見廣慧渠方欲剃髮使我擎
凳子來廣¶慧曰道者我有凳子詩聽取詩曰放下便平
穩我時¶便肯伊後因敘陳在石門所悟公桉廣慧曰石
門所¶示如百味珍羞只是飽人不得後來有一炷香不
欲¶兩頭三緒為伊燒却乘曰藝不孤人有僧誦璉公詶¶
上問佛偈曰有節非千竹三星偃月宫一人居日¶下弗
<pb:KR6q0040_WYG_020-6b>
與衆人同隆曰諸佛説心為破心相璉作此偈¶虚空釘
橛也乃曰虚空釘鐵橛平地起骨堆莫將閒¶學解安著
佛階梯又見達觀頴禪師戲作偈曰解答¶諸方語能吟
五字詩二般俱好藝只是見錢遲隆曰¶佛法却成戲論
後生無識遞相效學不可長也但曰¶二般雖雜道也勝
别施為有僧曰洞山寶公譏五祖¶戒禪師行藏落人疑
似其至洞山乃上堂説偈曰嗟¶見世聱訛言清行濁多
若無閻老子誰人奈你何隆¶曰寶麤行不遜賣師取名
<pb:KR6q0040_WYG_020-7a>
不可取也曹谿曰真實修¶道人不見世間過來説他人
短自短先在我寶暴其¶師之失教誰檢㸃凡沙門釋子
寂黙為要華嚴論曰¶唯寂唯黙是心造如來之様不著
不戀是路入法界¶之轍寶賣洞山薑鋤雙峰地己為道
人取笑也隆為人¶寛厚不矜伐以真慈普敬行心歿時
年八十餘盛暑¶安坐七日手足柔和全身建塔於寺之
東¶
贊曰隆夜卧寺閫之外朝登祕殿之上揖讓人主談¶出
<pb:KR6q0040_WYG_020-7b>
世法有補宗教蓋所謂有異能解一世竒禪衲也¶歿未
五十年叢林且不聞其名況機緣語句乎可為<md:KR6q0040_X_020-0532b>¶太息余
少時客華嚴及見其檀越岑氏之子孫家藏¶隆偈藳并
被遇之迹甚詳今追繹十纔得其一二著¶於此以竢知
者耳¶
　
　
　禪林僧寶傳卷二十
