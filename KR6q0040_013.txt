# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:32
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 13
¶
¶<pb:KR6q0040_WYG_013-1a>
欽定四庫全書
　禪林僧寶傳卷十三¶　　　宋　釋惠洪　撰¶
　　福昌善禪師¶　　　　　大陽延禪師
　　　福昌善禪師(南岳十二世/)
禪師名惟善不知何許人住荆南福昌寺嗣明教寛¶禪
師為人敬嚴秘重法道初住持時屋廬十餘間殘¶僧數
輩善晨香夕燈陞座説法如臨千衆禪林受用¶所宜有
者咸修備之客至肅然加敬十餘年而衲子¶方集至百
<pb:KR6q0040_WYG_013-1b>
許人善見來者必勘驗之有僧纔入方丈<md:KR6q0040_X_013-0518b>¶畫一圓相呈
善善喝曰者野狐精其僧便作擲勢以¶脚拶之三善曰
蒿箭子其僧禮拜善便打又問僧近¶離甚麽處對曰大
别曰在大别多少時對曰三年曰¶水牯使什麼人作對
曰不曾觸他一粒米曰二時喫¶箇什麼僧無語善便打
又問僧近離甚麼處對曰安¶州曰什麼物與麼來也對
曰請師辨看曰驢前馬後¶漢僧喝之曰驢前馬後漢又
惡發作麼僧又喝善便¶打僧無語善喝云者瞎驢打殺
<pb:KR6q0040_WYG_013-2a>
一萬箇有甚罪過參¶堂去有僧自號映達摩才入方丈
提起坐具曰展即¶徧周法界不展即賓主不分展即是
不展即是善曰¶汝平地喫交了也映曰明眼尊宿果然
有在善便打¶映曰奪拄杖打倒和尚莫言不道善曰棺
木裏瞠眼¶漢且坐喫茶茶罷映前白曰適來容易觸忤
和尚善¶曰兩重公案罪不重科便喝去之又問僧近離
什麽¶處對曰承天曰不涉途程道將一句來僧喝之善
便¶打僧以坐具作摵勢善笑曰喪車後掉藥囊又問俗¶
<pb:KR6q0040_WYG_013-2b>
士年多少曰四十四善曰添一減一是多少其人無¶對
善便打乃自代云適來猶記得問超山主名什麽¶對曰
與和尚同名善曰回互不回互對曰不回互善便¶打又
問僧什麽處來對曰逺離兩淛近離鼎州曰夏¶在甚處
曰德山曰武陵溪畔道將一句來僧無語¶乃自代曰水
到渠成又問僧什麽處來對曰復州曰¶什麽物與麽來
對曰請和尚試辨看曰禮拜著僧曰¶喏善曰自領出去
三門外與汝二十棒善機鋒峻不<md:KR6q0040_X_013-0518c>¶可嬰諸方畏服法席
<pb:KR6q0040_WYG_013-3a>
追還雲門之風南禪師嘗曰我¶與翠碞悦在福昌時適
病寒服藥出汗悦從禪侣徧¶借被咸無焉有紙衾者皆
以衰老亦可數悦太息曰¶善公本色作家也¶
贊曰明教在雲門一日聞白槌曰請師寛充典座明¶教
翻筋斗出來曰雲門禪屬我矣及住持嘗自外歸¶首座
問曰遊山不易明教舉拄杖曰全得渠力首座¶奪之即
隨倒卧首座掖起度與拄杖明教便打曰向¶道全得渠
力余嘗想見其人今觀善公施為真克家¶子也¶
<pb:KR6q0040_WYG_013-3b>
　　　大陽延禪師¶(青原十世/)
禪師名警𤣥祥符中避國諱易為警延江夏張氏子¶也
其先蓋金陵人仲父為沙門號智通住持金陵崇¶孝寺
延往依以為師年十九為大僧聽圓覺了義經¶問講者
何名圓覺講者曰圓以圓融有漏為義覺以¶覺盡無餘
為義延笑曰空諸有無何名圓覺講者嘆¶曰是兒齒少
而識卓如此我所有何足以益之政如¶以穢食置寶器
其可哉通知之使令遊方初謁鼎州¶梁山觀禪師問如
<pb:KR6q0040_WYG_013-4a>
何是無相道塲觀指壁間觀音像¶曰此是呉處士畫延
擬進語觀急索曰者个是有相¶如何是無相底於是延
悟㫖於言下拜起而侍觀曰¶何不道取一句子延曰道
即不辭恐上紙墨觀笑曰¶他日此語上碑去在延獻偈
曰我昔初機學道迷萬¶水千山覓見知明今辨古終難
㑹直説無心轉更疑<md:KR6q0040_X_013-0519a>¶蒙師㸃出秦時鏡照見父母未生
時如今覺了何所¶得夜放烏鷄帶雪飛觀稱以為洞上
之宗可倚延亦¶自負儕輩莫敢攀奉一時聲價藉甚觀
<pb:KR6q0040_WYG_013-4b>
歿辭塔出山¶至大陽謁堅禪師堅欣然讓法席使主之
退處偏室¶延乃受之咸平庚子歲也謂衆曰廓然去肯
重去無¶所得心去平常心去離彼我心去然後方可所
以古¶德道牽牛向溪東放不免納官家傜税牽牛向溪
西¶放不免納官家傜税不如隨分納些些渠總不妨免¶
致勞擾作麽生是隨分納些些底道理但截斷兩頭¶有
無諸法凡聖情盡體露真常事理不二即如如佛¶若能
如此者法法無依平等大道萬有不繫隨處轉¶轆轤地
<pb:KR6q0040_WYG_013-5a>
更有何事僧問亡僧遷化向什麽處去延曰¶亡僧幾時
遷化僧曰爭奈相送何延曰紅罏燄上絛¶絲縷靉靆雲
中不㸃頭見僧種瓜問曰甜瓜何時可¶熟對曰即今熟
爛也曰揀甜底摘來對曰什麽人喫¶曰不入園者對曰
未審不入園者還喫也無曰汝還¶識他麽對曰雖然不
識不得不與延笑曰去其僧後¶病延入延壽堂看之問
曰是身如泡幻泡幻中成辦¶若無箇泡幻大事無因辦
若要大事辦識取箇泡幻¶作麽生對曰者箇猶是者邊
<pb:KR6q0040_WYG_013-5b>
事延曰那邊事作麽生¶對曰匝地紅輪秀海底不栽花
延笑曰乃爾惺惺耶¶僧喝曰者老漢將謂我忘却(即興/陽剖)
(禪/師)延神觀竒偉有¶威重從兒稚中即日一食自以先德
付受之重足不¶越限脇不至席者五十年年八十坐六
十一夏嘆無<md:KR6q0040_X_013-0519b>¶可以㡭其法者以洞上㫖訣寄葉縣省公
之子法逺¶使為求法器傳續之延嘗注釋曹山三種語
須明得¶轉位始得一曰作水牯牛是隨𩔖墮注曰是沙
門轉¶身語是異𩔖中事若不曉此意即有所滯直是要
<pb:KR6q0040_WYG_013-6a>
伊¶一念無私即有出身之路二曰不受食是尊貴墮注¶
曰須知那邊了却來者邊行李若不虚此位即坐在¶尊
貴三曰不斷聲色是隨處墮注曰以不明聲色故¶隨處
墮須向聲色裏有出身之路作麽生是聲色外¶一句答
曰聲不自聲色不自色故云不斷指掌當指¶何掌也余
嘗作隨𩔖墮偈曰紛然作息同銀椀裏盛¶雪若欲異牯
牛與牯牛何别作尊貴墮偈曰生在帝¶王家那復有尊
貴自應著珍御顧見何驚異作隨處¶墮偈曰有聞皆先
<pb:KR6q0040_WYG_013-6b>
聞有見元無物若斷聲色求木偶¶當成佛今併系於此
延以天聖五年七月十六日陞¶座辭衆又三日以偈寄
王曙侍郎其畧曰吾年八十¶五修因至於此問我歸何
處頂相終難覩停筆而化¶
贊曰延孠梁山觀觀孠同安志志孠先同安丕丕嗣¶雲
居膺膺於洞山之門為高弟也余觀大陽盛時有¶承剖
兩衲子號稱竒傑卒至於不振惜哉微逺錄公¶則洞上
正脉幾於不續矣嗚呼延之知人可以無媿¶也¶¶
<pb:KR6q0040_WYG_013-7a>
　
　
　
　
　
　
　
　
<pb:KR6q0040_WYG_013-7b>
　
　
　
　
　
　
　
　禪林僧寳𫝊卷十三
