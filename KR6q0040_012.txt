# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:32
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 12
<md:KR6q0040_X_011-0516a>¶
<pb:KR6q0040_WYG_012-1a>
欽定四庫全書
　禪林僧寶傳卷十二¶　　　宋　釋惠洪　撰¶
　　　薦福古禪師¶(青原八世/)
禪師名承古西州人傳失其氏少為書生博學有聲¶及
壯以鄉選至禮部議論不合有司怒裂其冠從山¶水中
來客潭州丫山見敬𤣥禪師斷髮從之遊已而¶又謁南
嶽雅禪師雅洞山之子知見甚高容以入室¶後遊廬山
登歐峯愛宏覺塔院閒寂求居之清規凜¶然過者肅恭
<pb:KR6q0040_WYG_012-1b>
時叢林號古塔主初説法於芝山嗣雲¶門景祐初范文
正公仲淹守饒四年十月迎以住薦¶福示衆曰衆生久
流轉者為不明自己欲出苦源但¶明取自己自己者有
空刦時自己有今時日用自己空刦¶自己是根蔕今時
日用自己是枝葉又曰一夏將末¶空刦己前事還得相
應也未若未得相應爭奈永刼¶輪⬤何有什麼心情學
佛法廣求知解被知解風吹入生死¶海若是知解諸人
過去生中總曾學來多知多解説¶得慧辯過人機鋒迅
<pb:KR6q0040_WYG_012-2a>
疾只是心不息與空刦己前事¶不相應因兹惡道輪迴
動經塵刦不復人身如今伸¶出頭來得个人身在袈裟
之下依前廣求知解不能¶息心未免六趣輪迴何不歇
心去如癡如迷去不語¶五七年去已後佛也不奈汝何
古德云一句語之中¶須得具三𤣥故知此三𤣥法門是
佛知見諸佛以此¶法門度脱法界衆生皆令成佛今人
却言三𤣥是臨¶濟門風誤矣汾州偈曰三𤣥三要事難
分古注曰此<md:KR6q0040_X_012-0516b>¶句總頌三𤣥也下三句别列三𤣥也得意
<pb:KR6q0040_WYG_012-2b>
忘言道易¶親古注曰此𤣥中𤣥也一句明明該萬象古
注¶曰此體中𤣥重陽九日菊花新古注曰此句中𤣥也¶
僧問三𤣥三要之名願為各各標出古曰三𤣥者一¶體
中𤣥二句中𤣥三𤣥中𤣥此三𤣥門是佛祖正見¶學道
人但隨入得一𤣥已具正見入得諸佛閫域僧¶問依何
聖教參詳悟得體中𤣥古曰如肇法師云㑹¶萬物為自
己者其唯聖人乎又曰三界唯心萬法唯¶識又曰諸法
所生唯心所現一切世間因果世界微¶塵因心成體六
<pb:KR6q0040_WYG_012-3a>
祖云汝等諸人自心是佛更莫狐疑¶外無一法而能建
立皆是自心心生萬種法又云於一¶毫端現寶王刹坐
微塵裏轉大法輪如此等方是正¶見才缺纎毫即成邪
見便有剰法不了唯心僧又問¶如何等語句及時節因
緣是體中𤣥古曰佛以手指¶地曰此處宜建梵刹天帝
釋將一莖草挿其處曰建¶梵刹竟佛乃微笑水潦被馬
祖一踏踏倒起曰萬象¶森羅百千妙義只向一毫上便
識得根源僧問趙州¶如何是學人自己州對曰山河大
<pb:KR6q0040_WYG_012-3b>
地此等所謂合頭¶語直明體中𤣥正是潑惡水自無出
身之路所以雲¶門誡曰大凡下語如當門劒一句之下
須有出身之¶路若不如是死在句下又南院云諸方只
具啐啄同¶時眼不具啐啄同時用僧進曰有何言句明
出身之¶路古曰如杏山問石室曾到五臺不對曰曾到
曰見¶文殊不對曰見又問文殊向汝道什麼對曰道和
尚<md:KR6q0040_X_012-0516c>¶父母抛在荒草裏僧問甘泉維摩以手擲三千大千¶
世界於他方意㫖如何答曰填溝塞壑僧曰一句道¶盡
<pb:KR6q0040_WYG_012-4a>
時如何答曰百雜碎雲門問僧甚處來曰南岳來¶又問
讓和尚為甚入洞庭湖裏僧無對雲門代云謝¶和尚降
尊就卑此等語雖赴來機亦自有出身之路¶要且未得
脱洒潔淨更須知有句中𤣥僧曰既悟體¶中𤣥凡有言
句事理俱備何須句中𤣥古曰體中𤣥¶臨機須看時節
分賓主又認法身法性能卷舒萬象¶縱奪聖凡被此見
解所纒不得脱洒所以須明句中¶𤣥若明得謂之透脱
一路向上關捩又謂之本分事¶祗對更不答話僧曰何
<pb:KR6q0040_WYG_012-4b>
等語句是句中𤣥古曰如比¶丘問佛説甚法佛云説定
法又問明日説甚法佛云¶不定法曰今日為甚定明日
為甚不定佛曰今日定¶明日不定僧問思和尚如何是
佛法大意答曰廬陵¶米作麽價又僧問趙州承聞和尚
親見南泉來是否¶答曰鎮州出大蘿蔔頭又問雲門如
何是超佛越祖¶之談答曰餬餅如何是向上關捩曰東
山西嶺青又¶問洞山如何是佛答曰麻三斤若於此等
言句中悟¶入一句一切總通所以體中𤣥見解一時淨
<pb:KR6q0040_WYG_012-5a>
盡從此¶己後總無佛法知見便能與人去釘楔脱籠頭
更不¶依倚一物然但脱得知見見解猶在於生死不得
自¶在何以故為未悟道故於他分上所有言句謂之不¶
答話今世以此為極則天下大行祖風歇滅為有言句¶
在若要不涉言句須明𤣥中𤣥僧曰何等語句時節<md:KR6q0040_X_012-0517a>¶因
緣是𤣥中𤣥古曰如外道問佛不問有言不問無¶言世
尊良久外道曰世尊大慈開我迷雲令我¶得入又僧問
馬大師離四句絶百非請師直指西來¶意答曰我今日
<pb:KR6q0040_WYG_012-5b>
無心情但問取智藏僧問藏藏曰我¶今日頭痛問取海
兄又問海海曰我到者裏却不㑹¶又臨濟問黃蘗如何
是佛法的的大意三問三被打¶此等因緣方便門中以
為𤣥極唯悟者方知若望上¶祖初宗即未可也僧曰三
𤣥須得一時圓備若見未圓備有何過¶古曰但得體中
𤣥未了句中𤣥此人長有佛法知見¶所出言語一一要
合三乗對答句中須依時節具理¶事分賓主方謂之圓
不然謂之偏枯此人以不忘知¶見故道眼未明如眼中
<pb:KR6q0040_WYG_012-6a>
有金屑須更悟句中𤣥乃可¶也若但悟句中𤣥固透得
法身然返為此知見奴使¶並無實行有憎愛人我以心
外有境未明體中𤣥也¶雲門臨濟下兒孫多如此凡學
道人縱悟得二種𤣥¶門又須明取𤣥中𤣥方能不坐在
脱洒路上始得平¶穩脚踏實地僧曰既云於佛祖言句
棒喝中學何故¶有盡善不盡善者古曰一切言句棒喝
以悟為則但¶學者下劣不悟道但得知見知見是學成
非悟也所以認¶言句作無事作㸃語作縱語作奪語作
<pb:KR6q0040_WYG_012-6b>
照作用作同¶時不同時語此皆邪師過謬非衆生咎學
者本意只¶欲悟道見性為其師不達道秖將知見教渠
故曰我¶眼本正因師故邪僧曰師論三𤣥法門名既有
三法¶門亦有三而語句各各不同如何又言一句之中
須<md:KR6q0040_X_012-0517b>¶具三𤣥三要古曰空空法界本自無為隨緣應現無¶
所不為所以虚空世界萬象森羅四時隂陽否泰八¶節
草木枯榮人天七趣聖賢諸佛五教三乗外道典¶籍世
出世間皆從此出故云無不從此法界流究竟¶還歸此
<pb:KR6q0040_WYG_012-7a>
法界經云一切諸佛及諸佛阿耨多羅三藐¶三菩提法
皆從此經出楞嚴曰於一毫端現寶王刹¶坐微塵裏轉
大法輪維摩曰或為日月天梵王世界¶主或時作地水
或時作火風李長者云於法界海之¶智水示作魚龍處
涅槃之大宅現隂陽而化物真覺¶云一月普現一切水
一切水月一月攝三祖云一即¶一切一切即一故曰萬
法本無攬真成立真性無量¶理不可分故知無邊法界
之理全體徧在一法一塵¶之中華嚴曰法性徧在一切
<pb:KR6q0040_WYG_012-7b>
處一切衆生及國土三¶世悉在無有餘亦無形相而可
得到此境者一法一¶塵一色一聲皆具周徧含容四義
理性無邊事相¶無邊參而不雜混而不一何疑一語之
中不具三𤣥¶三要耶僧又進曰古人何故須要一語之
中具三𤣥¶三要其意安在哉古曰蓋緣三世諸佛所有
言句教¶法出自體中𤣥三世祖師所有言句并教法出
自句¶中𤣥十方三世佛之與祖所有心法出自𤣥中𤣥
故¶祖道門中沒量大人容易領解且如親見雲門尊宿¶
<pb:KR6q0040_WYG_012-8a>
具大聲價如德山密洞山初智門寛巴陵鑒秖悟得¶言
教要且未悟道見性何以知之如僧問巴陵提婆¶宗答
曰銀椀裏盛雪問吹毛劒答曰珊瑚枝枝撑著<md:KR6q0040_X_012-0517c>¶月問佛
教祖意同别答曰鷄寒上樹鴨寒下水云¶我此三轉語
足報雲門恩了也更不為作忌齋大衆¶雲門道此事若
在言句一大藏教豈無言句豈可以¶三轉語便報師恩
乎古臨終冩偈辭衆曰天地本同¶根鳥飛空有跡雪伴
老僧行須彌撼金錫乙酉冬至¶日靈光一㸃赤珍重㑹
<pb:KR6q0040_WYG_012-8b>
中人般若波羅密¶
贊曰古説法有三失其一判三𤣥三要為𤣥沙所立¶三
句其二罪巴陵三語不識活句其三分兩種自已¶不知
聖人立言之難何謂三𤣥三要為𤣥沙所立三¶句耶曰
所言一句中具三𤣥一𤣥中具三要有𤣥有¶要者臨濟
所立之宗也在百丈黃蘗但名大機大用¶在碞頭雪峰
但名陷虎却物譬如火聚觸之為燒背¶之非火古謂非
是臨濟門風則必有據而言有據何¶不明書以絶學者
<pb:KR6q0040_WYG_012-9a>
之疑不然則是臆説肆為臆説則¶非天下之達道也見
立三𤣥則分以為體中為句中¶為𤣥中至言三要則獨
不分辯乎方譏呵學者溺於¶知見不能悟道及釋一句
之中具三要則反引金剛¶首楞嚴維摩等義證成曰性
理無邊事相無邊參而¶不雜混而不一何疑一語之中
不具三𤣥三要夫敘¶理敘事豈非知見乎且教乗既具
此意則安用復立¶宗門古以氣蓋人則毁教乗為知見
自宗不通則又¶引知見以為證此一失也何謂罪巴陵
<pb:KR6q0040_WYG_012-9b>
三語不識活¶句耶曰巴陵真得雲門之㫖夫語中有語
名為死句¶語中無語名為活句使問提婆宗答曰外道
是問吹<md:KR6q0040_X_012-0518a>¶毛劒答曰利刃是問祖教同異答曰不同則鑒
作死¶語墮言句中今觀所答三語謂之語則無理謂之
非¶語則皆赴來機活句也古非毁之過矣二失也何謂¶
分二種自己不知聖人立言之難耶曰世尊偈曰陁¶那
微細識習氣如暴流真非真恐迷我常不開演以¶第八
識言其為真也耶則慮迷無自性言其非真也¶耶則慮
<pb:KR6q0040_WYG_012-10a>
迷為斷滅故曰我常不開演立言之難也為¶阿難指示
即妄即真之㫖但曰二種錯亂修習一者¶用攀緣心為
自性者二者識精圓明能生諸緣緣所¶遺者然猶不欲
間隔其辭慮於一法中生二解故古¶剏建兩種自己疑
誤後學三失也¶¶
　
　
　
<pb:KR6q0040_WYG_012-10b>
　
　
　
　
　
　
　
　禪林僧寶傳卷十二
