# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:32
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 11

<pb:KR6q0040_WYG_011-1a>
欽定四庫全書
　禪林僧寶傳卷¶¶十一¶　　　宋　釋惠洪　撰¶
　　洞山聰禪師¶　　　　　雪竇顯禪師
　　天衣懷禪師
　　　洞山聰禪師(青原十世/)
禪師名曉聰生杜氏韶州曲江人少依雲門寺得度¶頭
骨嶢然一帔閲寒暑周游荆楚飫厭保社與衆作¶息無
有識之者在雲居時傳僧伽在維揚於是禪者¶立問曰
<pb:KR6q0040_WYG_011-1b>
既是泗洲僧伽因什麽揚州出現聰婆娑從¶旁來衆戲
使對之聰曰君子愛財取之有道衆目笑¶之蓮華峯祥
庵主聞此語驚曰雲門兒孫猶在耶夜¶敷坐具望雲居
拜之叢林遂知名至洞山依詮禪師¶大中祥符三年詮
移住棲賢以聰㡭席果嗣文殊應¶天真禪師真見圓明
密雲門四世孫也聰見僧來有¶所問輒瞋目視之曰我
擊虎術汝不㑹去一日自荷<md:KR6q0040_X_011-0514b>¶柴登山僧逆之問曰山上
住為什麽山下擔柴答曰¶山上也要柴燒雲居舜老夫
<pb:KR6q0040_WYG_011-2a>
時年少聰使乞食鄂渚¶有居士問古鏡未磨時如何曰
黑如漆曰磨後如何¶曰照天照地居士笑曰道人不自
洞山來耶舜黙慙¶馳歸舉似聰聰代前語曰此去漢陽
不逺代後語曰¶黃鶴樓前鸚鵡洲舜因悟其㫖聰示衆
曰一大藏教¶是箇之字祖師西來是右字作麽生是正
義良¶久曰天晴蓋却屋趂閒打却禾輸納王租了鼓腹
自¶高歌手植萬松於東嶺而誦金剛般若經山中人名¶
其嶺曰金剛方植松而寶禪師至時親自五祖來聰¶問
<pb:KR6q0040_WYG_011-2b>
上嶺一句作麼生道寶曰氣急殺人聰拄钁呵曰¶從何
得此隨語生解阿師見問上嶺便言氣急佛法¶却成流
布寶請代語聰曰何不道氣喘殺人逍遥問¶嶺在此金
剛在什麼處聰指曰此一株松是老僧親¶栽初比部郎
中許公式出守南昌過蓮花峯聞祥公¶曰聰道者在江
西試尋訪之此僧人天眼目也許公¶既至聞聰住山家
風作詩寄之曰語言渾不滯高躡¶祖師蹤夜坐連雲石
春栽帶雨松鏡分金殿燭山答¶月樓鐘有問西來意虚
<pb:KR6q0040_WYG_011-3a>
堂對逺峯天聖八年六月八¶日示疾持不食七日集道
俗曰法席當令自寶住持¶因與門人叙透法身説偈曰
參禪學道莫忙忙問透¶法身北斗藏余今老倒尩羸甚
見人無力得商量唯¶有鋤頭知我道種松時復上金剛
言卒而化又七日¶闍維得五色舍利塔於西阿<md:KR6q0040_X_011-0514c>¶
贊曰聰答所問兩句耳而蓮華祥公便知是雲門兒¶孫
古人驗人何其明也如此余留洞山最久藏中有¶聰語
要一卷載雲水僧楚圓請益楊億大年百問語¶皆赴來
<pb:KR6q0040_WYG_011-3b>
機而意在句語之外圓即慈明也初受汾陽¶祝令更見
聰故慈明參扣餘論尚獲見之嗚呼聰為¶蓮華峯汾陽
所知則其人品要當從𤣥沙稜道者輩¶中求也¶
　　　雪竇顯禪師¶(青原十世/)
禪師名重顯字隱之遂州人太平興國五年四月八¶日
生於李氏幼精鋭讀書知要下筆敏速然雅志丘¶壑父
母不能奪竟依益州普安院沙門仁銑為師落¶髮受具
出蜀浮沉荆渚問厯年嘗典客大陽與客論¶趙州宗㫖
<pb:KR6q0040_WYG_011-4a>
客曰法眼禪師昔解后覺鐵觜者於金陵¶覺趙州侍者
也號稱明眼問曰趙州栢樹子因緣記¶得否覺曰先師
無此語莫謗先師好法眼拊手曰真¶自師子窟中來覺
公言無此語而法眼肯之其㫖安¶在顯曰宗門抑揚那
有規轍乎時有苦行名韓大伯¶者䫉寒寢侍其旁輒匿
笑而去客退顯數之曰我偶¶客語爾乃敢慢笑笑何事
對曰笑知客智眼未正擇¶法不明顯曰豈有説乎對以
偈曰一兎橫身當古路¶蒼鷹一見便生擒後來獵犬無
<pb:KR6q0040_WYG_011-4b>
靈性空向枯樁舊處¶尋顯隂異之結以為友顯盛年工
翰墨作為法句追¶慕禪月休公嘗游廬山棲賢時諟禪
師居焉簡嚴少¶接納顯藞苴不合作師子峯詩譏之(師/子)
(峯在棲/賢之後)曰踞<md:KR6q0040_X_011-0515a>¶地盤空勢未休爪牙安肯混常流天教生
在千峯上¶不得雲擎也出頭顯與齊岳者為侣同謁五
祖戒禪¶師顯休於山前莊遣岳先往機語不契顯亦竟
不見¶北遊至復州北塔&KR0840;禪師者香林逺公嫡子雲門
之¶孫也&KR0840;逺皆蜀人知見高學者莫能搆其機顯俊邁¶
<pb:KR6q0040_WYG_011-5a>
&KR0840;愛之遂留止五年盡得其道顯與學士曾公㑹厚¶善
相值淮上問顯何之曰將遊錢塘絶西興登天台¶鴈宕
曾公曰靈隱天下勝處珊禪師吾故人以書薦¶顯顯至
靈隱三年陸沉衆中俄曾公奉使淛西訪顯¶於靈隱無
識之者時堂中僧千餘使吏檢牀厯物色¶求之乃至曾
公問向所附書顯袖納之曰公意勤然¶行脚人非督郵
也曾公大笑珊¶公以是竒之呉江翠峯虚席舉顯出世
開法日顧視¶大衆曰若論本分相見不必高陞此座乃
<pb:KR6q0040_WYG_011-5b>
以手指曰¶諸人隨山僧手看無量佛土一時現前各各
子細觀¶瞻其或涯際未知不免拖泥帶水於是登座又
環顧¶大衆曰人天普集合發明何事豈可互分賓主馳
騁¶問答便當宗乘去廣大門風威德自在輝騰今古把¶
定乾坤千聖只言自知五乘莫能建立所以聲前悟¶㫖
猶迷顧鑒之端言下知歸尚昧識情之表諸人要¶識真
實相為麽但以上無攀仰下絶已躬自然常光¶現前箇
箇壁立千仞還辨明得也無未辨辨取未明¶明取既辨
<pb:KR6q0040_WYG_011-6a>
明得便能截生死流踞佛祖位妙圓超悟¶正在兹時堪
報不報之恩以助無為之化後住明州<md:KR6q0040_X_011-0515b>¶雪竇宗風大振
天下龍蟠鳳逸衲子爭集座下號雲¶門中興顯嘗經行
植杖衆衲環之忽問曰有問雲門¶樹凋葉落時如何曰
體露金風雲門荅者僧耶為解¶説耶有宗上座曰待老
漢有悟處即説顯熟視驚曰¶非韓大伯乎曰老漢瞥地
也於是令撾鼓衆集顯曰¶大衆今日雪竇宗上座乃是
昔年大陽韓大伯具大¶知見晦迹韜光欲得發揚宗風
<pb:KR6q0040_WYG_011-6b>
幸願特升此座宗遂¶升座僧問寶劔未出匣時如何曰
神光射斗牛又問¶出匣後如何曰千兵易得一將難求
僧退宗乃曰實¶劒未出匣神光射斗牛千兵雖易得一
將實難求便¶下座一衆大驚暮年悲學者尋流失源作
為道日損¶偈曰三分光隂二早過靈臺一㸃不揩磨貪
生逐日¶區區去喚不回頭爭奈何餘敷揚宗㫖妙語徧
叢林¶皇祐四年六月十曰沐浴罷整衣側卧而化閲世
七¶十三坐五十夏建塔山中得法上首天衣義懷禪師¶
<pb:KR6q0040_WYG_011-7a>
　　　天衣懷禪師¶(青原十一世/)
禪師名義懷生陳氏溫州樂清人也世以漁為業母¶夢
星殞於屋除而光照户已而娠及生尤多吉祥兒¶稚坐
父船尾漁得魚付懷懷不忍串之私投江中父¶怒笞詬
甘甜之不以介意長遊京師依景德寺天聖¶中試經得
度懷清癯行步遲緩衆中望見如鶴在鷄¶羣時有言法
華者不測人也行市井拊懷背曰臨濟¶德山去懷初未
喻問耆宿耆宿曰汝其當宏禪宗乎行矣¶勿滯於此懷
<pb:KR6q0040_WYG_011-7b>
初謁荆州金鑾善禪師不契後謁葉縣<md:KR6q0040_X_011-0515c>¶省禪師又不契
東遊至翠峯翠峯衆盛懷當營炊自汲澗¶折擔悟㫖顯
公印可以為竒辭去久無耗有僧自淮¶上來曰懷出世
鐵佛矣顯使誦提唱之語曰譬如鴈¶過長空影沉寒水
鴈無遺蹤之意水無留影之心顯¶激賞以為𩔖已先使
慰撫之懷乃敢通門人之禮然¶諸方服其精識自鐵佛
至天衣五遷法席皆荒涼處¶懷至必幻出樓觀四事成
就晚以疾居池州杉山庵¶門弟子智才住杭州佛日山
<pb:KR6q0040_WYG_011-8a>
迎歸養侍劑藥才如姑¶蘇未還懷促其歸至門而懷已
别衆才問&KR0401;塔已畢¶如何是畢竟事懷竪拳示之遂倒
卧推枕而化閲世¶七十二坐四十六夏葬佛日崇寧中¶
勅諡振宗大師¶
贊曰余觀雪竇天衣父子提唱之語其指示心法廣¶大
分曉如雲廓天布而後之學者失其㫖的爭以識¶情數
量義學品目緇穢之譬如燧人氏鑽火將以烹¶餁饗上
帝而秦始皇用以烹儒焚書豈不誤哉然¶余聞菩薩𢎞
<pb:KR6q0040_WYG_011-8b>
法為内外護皆本願力故曾集賢之知¶雪竇言法華之
識天衣疑非茍然者耶¶¶
　
　
　
　
　
　禪林僧寶傳卷十一
