# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:33
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 26

¶<pb:KR6q0040_WYG_026-1a>
欽定四庫全書
　禪林僧寶𫝊卷二十六¶　　宋　釋恵洪　撰¶
　　圓通訥禪師¶　　　　　淨因臻禪師
　　法雲圓通秀禪師　　　延恩安禪師
　　　圓通訥禪師(青原十一世/)
禪師名居訥字中敏出于蹇氏梓州中江人生而英¶特
讀書過目成誦年十一去依漢州什邡竹林寺元¶昉十
七試法華得度受具於頴真律師以講學冠兩¶川耆年
<pb:KR6q0040_WYG_026-1b>
多下之會有禪者自南方還稱祖道被天下¶馬大師什
邡人應般若多羅䜟蜀之豪俊以經論聞¶者如亮公而
亮棄徒𨼆西山如鑒公而鑒焚疏鈔稱¶滴水莫敵巨海
訥憮然良久曰汝知其説乎禪者曰¶我不能知也子欲
知之何惜一徃訥於是出蜀放浪<md:KR6q0040_X_026-0542c>¶荆楚屢閲寒暑迄無
所得西至襄州洞山留止十年¶讀華嚴論至曰須彌在
大海中髙八萬四千由旬非¶手足攀攬可及以明八萬
四千塵勞山住煩惱大海¶衆生有能於一切法無思無
<pb:KR6q0040_WYG_026-2a>
為即煩惱自然枯竭塵¶勞成一切智之山煩惱成一切
智之海若更起心思¶慮即有攀縁即塵勞愈髙煩惱愈
深不能以至諸佛¶智頂也三復之嘆曰石鞏云無下手
處而馬祖曰曠¶刼無明今日一切消滅非虚語也後遊
廬山道價日¶增南康太守程師孟請住歸宗遂嗣榮禪
師又住圓¶通仁宗皇帝聞其名皇祐初詔住十方淨因
禪院¶訥稱目疾不能奉詔有㫖令舉自代遂舉僧懷璉¶
禪學精深在居訥之右於是詔璉璉至引對問佛法¶大
<pb:KR6q0040_WYG_026-2b>
意稱㫖天下賢訥知人訥臨衆簡嚴不妄言笑¶甞習定
初义手自如中夜漸升至膺侍者每視以候¶鷄鳴其精
進如此住持二十年移住四祖開先兩刹¶所至叢林號
稱第一既老休居於寶積嵒熙寧四年¶三月十六日無
疾而化閲世六十有二坐四十有五¶夏歐陽文忠公貶
異立教者獨尊敬訥與賢良蘇洵¶明允游相好云¶
贊曰法道凌遲沙門交士大夫未甞得預下士之禮¶津
津喜見眉目訥却萬乗之詔而以弟子行其尊¶法有體
<pb:KR6q0040_WYG_026-3a>
超越兩逺觀其標致可諷後學至於臨衆造¶次不忘自
治在易家人上九有孚威如終吉象曰威¶如之吉反身
之謂也<md:KR6q0040_X_026-0543a>¶
　　　淨因臻禪師¶(南岳十二世/)
禪師名道臻字伯祥福州古田戴氏子也幼不茹葷¶十
四歲去上生院持頭陀行又六年為大僧閲大小經論
置¶不讀曰此方便説耳即持一盋走江淮所參知識甚¶
多而得㫖訣於浮山逺禪師江州承天虚席致臻非¶所
<pb:KR6q0040_WYG_026-3b>
欲而游丹陽寓止因聖一日行江上顧舟黙計曰¶當隨
所徃信吾縁也問舟師曰載我船尾可乎舟師¶笑曰師
欲何之我入汴船也臻云吾行遊京師因載¶之而北謁
淨因大覺璉禪師璉使首衆僧於座下及¶璉歸吳衆請
以臻嗣焉開法之日英宗遣中使降¶香賜紫方袍徽號
京師四方都會有萬好惡貴人達¶宦日門填而臻一目
之慈聖上僊神宗詔至慶¶壽宫賜對甚喜詔設髙廣座
恣人問荅左右二下得¶未曾有懽聲動宫殿賜與甚厚
<pb:KR6q0040_WYG_026-4a>
神宗悼佛法之微¶憫名相之弊始即相國為慧林智海
二刹其命主僧¶必自臻擇之宿老皆從風而靡高麗使
三僧來就學¶臻隨根開悟神宗上仙被詔至福寧殿説
法詔道¶臻素有德行可賜號淨照禪師臻為人渠渠靜
退似¶不能言者所居都城西隅衲子四十餘輩頹然不
出¶户三十年如一日元祐八年八月十七日殁前甞語¶
門弟子淨圓曰吾更三日行矣及期沐浴更衣説偈已¶
跏趺而化閲世八十坐六十有一夏臻性慈祥純謹¶奉
<pb:KR6q0040_WYG_026-4b>
身至約一布裙二十年不易用五幅纔掩脛不多¶為叢
褶曰徒費耳無所嗜好乃能雪方丈之西壁請<md:KR6q0040_X_026-0543b>¶文與可
掃墨竹謂人曰吾使遊人見之心自清涼此¶君葢替我
説法也初説法於慶壽宫僧問慈聖仙遊¶定歸何所臻
曰水流元在海月落不離天上悦以為¶能加敬焉¶
贊曰余至京師尚及見之時年已八十褊首婆娑面¶有
孺子之色取次伽黎曳履送客可畫也黄魯直題¶其像
曰老虎無齒卧龍不吟千林月黑六合雲陰逺¶山作眉
<pb:KR6q0040_WYG_026-5a>
紅杏腮嫁與春風不用媒老婆三五少年日¶也解東塗
西抹來¶
　　　法雲圓通秀禪師¶(青原十一世/)
禪師名法秀秦州隴城人生辛氏母夢有僧癯甚鬚¶髮
盡白託宿曰我麥積山僧也覺而有娠先是麥積¶山有
僧亡其名日誦法華與應乾寺魯和尚者善甞¶欲從魯
㳺方魯老之既去緒語曰他日當㝷我竹鋪¶坡前鐵疆
嶺下俄有兒生其所魯聞之徃觀焉兒為¶一笑三歲願
<pb:KR6q0040_WYG_026-5b>
隨魯歸遂冒魯姓十九通經為大僧天¶資峻拔軒昻萬
僧中凜然如畫講大經章分句析旁¶穿直貫機鋒不可
觸聲著京洛倚圭峰鈔以詮量衆¶議然恨圭峰學禪唯
敬北京元華嚴然恨元非講曰¶敎盡佛意則如元公者
不應非敎禪非佛意則如圭¶峰者不應學禪然吾不信
世尊敎外别以法私大迦¶葉乃罷講南游謂同學曰吾
將窮其窟穴摟取其種¶𩔖抹殺之以報佛恩乃已耳初
至隨州䕶國讀淨果¶禪師碑曰僧問報慈如何是佛性
<pb:KR6q0040_WYG_026-6a>
慈曰誰無又問淨<md:KR6q0040_X_026-0543c>¶果果曰誰有其僧因有悟秀大笑曰
豈佛性敢有無¶之矧又曰因以有悟哉負氣拂膺去至¶
無為鐵佛謁懷禪師懷䫉寒危坐涕垂沾衣秀易之¶懷
收涕問座主講何經秀曰華嚴又問此經以何為¶宗秀
曰以心為宗又問心以何為宗秀不能對懷曰¶毫&KR0117;有
差天地懸隔秀退自失悚然乃敬服願留日¶夕受法懷
公移池入吳秀皆從之十年初説法於淮¶四面山杖笠
之外包具而已衲子追逐不厭饑寒秀哀¶祖道不振叢
<pb:KR6q0040_WYG_026-6b>
林凋落以身任之住栖賢有僧文慶寒¶陋不上眼秀遣
督割稻石橋莊既辭去有識者曰慶¶出世湘鄉寺十餘
年雲葢顒禪師嗣也秀遣侍者追¶謝之且迎以還山慶
曰竢稻入囷乃還秀心竒之稱¶於衆後住栖賢二十年
秀寔使之也蔣山元禪師殁¶舒王以禮致秀嗣其席秀
至山王先候謁而秀方理¶叢林事不時見王以為慢已
遂不合棄去住真州長¶蘆衆千人有全椒長老至登座
衆目笑之無出問者¶於是秀出拜趨問如何是法秀自
<pb:KR6q0040_WYG_026-7a>
己全椒笑曰秀鐵¶面乃不識自己乎(叢林號為/秀鐵面)秀曰當
局者迷然一衆¶服其荷法心也冀國大長公主造法雲
寺成有詔¶秀為開山第一祖開堂之日神宗皇帝遣中
使降¶香幷磨衲仍傳聖語表朕親至之禮皇弟荆王致¶
敬座下雲門宗風自是興於西北士大夫日夕問道¶時
司馬温公方登庸以吾法大盛方經營之秀曰相¶公聰
明人𩔖英傑非因佛法不能尒遽忘願力乎温<md:KR6q0040_X_026-0544a>¶公不以
介意元祐五年八月卧疾詔翰林醫官視¶之醫請候脉
<pb:KR6q0040_WYG_026-7b>
秀仰視曰汝何為者也吾有疾當死耳¶求治之是以生
為可戀也平生生死夢三者無所揀¶揮去之呼侍者更
衣安坐説偈三句而化閲世六十¶有四坐四十五夏李
公麟伯時工畫馬不減韓幹秀¶呵之曰汝士大夫以畫
名矧又畫馬期人誇以為得¶妙妙入馬腹中亦足懼伯
時繇是絶筆秀勸畫觀音¶像以贖其過黄庭堅魯直作
艷語人爭傳之秀呵曰¶翰墨之妙甘施於此乎魯直笑
曰又當置我於馬腹¶中耶秀曰汝以艷語動天下人婬
<pb:KR6q0040_WYG_026-8a>
心不止馬腹正恐¶生泥犂中耳駙馬都尉王詵晉卿候
秀方饌客晉¶卿為掃墨竹於西軒以遲之秀來未及揖
顧見不懌¶晉卿去即漫之¶
贊曰余至京師秀化去已踰月觀法雲叢林其遺風¶餘
烈尚可想已及拜瞻其像面目嚴冷怒氣噀人平¶生以
罵為佛事又自謂叢林一害非虚言哉¶
　　　延恩安禪師¶(青原十二世/)
禪師名法安生許氏臨川人也幼事承天沙門慕閒¶年
<pb:KR6q0040_WYG_026-8b>
二十以通經得度遊方謁雪竇顯禪師顯殁依天¶衣懷
禪師衆推其知見又徧厯諸家耆宿指目為飽¶參來居
臨川見黄山如意院敗屋破垣無以蔽風雨¶安求居之
十年大厦如化城乃棄去下江漢航二浙¶上天台泝淮
汶而還所至接物利生未甞失言亦未¶甞失人白首懷
道翩然無侣倚杖於南昌上藍又徃<md:KR6q0040_X_026-0544b>¶武寧之延恩寺寺
以父子傳器貧不能守易以為十¶方草屋數楹敗床不
簀安安樂之令尹糾豪右謀為¶一新安笑曰檀法本以
<pb:KR6q0040_WYG_026-9a>
度人今非其發心而强之是¶名作業不名佛事也栖止
十年而叢林成僧至如歸¶安與法雲秀公昆弟且相得
秀所居莊嚴妙天下而¶説法如雲雨其威光可以謂弟
兄接羽翼而天飛也¶秀以書招安云云安讀之一笑而
已問其故曰吾始¶見秀有英氣謂可語乃今而後知其
癡癡人正不可¶與語也問者瞚視久之曰何哉安曰比
丘法當一盋¶行四方秀既不能爾又於八達衢頭架大
屋從人乞¶飯以養數百閒漢非癡乎安毎謂人曰萬事
<pb:KR6q0040_WYG_026-9b>
隨縁是¶安樂法元豐甲子七月命弟子取方丈文書聚
火之¶以院事付一僧八月辛未殁閲世六十有一坐四
十¶有一夏¶
贊曰懷禪師五坐道塲皆衰陋處而能使之成寶坊¶安
真能世其家者也安笑秀公架大屋養閒漢為癡¶正當
以漫晉卿墨戲併按也¶¶
　
　禪林僧寶𫝊卷二十六
