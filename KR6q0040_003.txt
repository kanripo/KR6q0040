# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:32
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 3
¶
¶<pb:KR6q0040_WYG_003-1a>
欽定四庫全書
　禪林僧寳傳卷三¶　　　　宋　釋惠洪　撰¶
　　汝州風穴沼禪師¶　　　汝州首山念禪師
　　汾州太子昭禪師
　　　汝州風穴沼禪師(南岳八世/)
師諱延沼以偽唐乾寜三年十二月生於餘杭劉氏¶少
魁壘有英氣於書無所不觀然無經世意父兄强¶之仕
一至京師即東歸從開元寺智恭律師剃髪受¶具㳺講
<pb:KR6q0040_WYG_003-1b>
肆玩法華𤣥義修止觀定慧宿師爭下之棄¶去㳺名山
謁越州鏡清怤禪師機語不契北逰襄&KR0198;¶間寓止華嚴
時僧守廓者自南院顒公所來華嚴陞¶座曰若是臨濟
徳山髙亭大愚鳥窠船子下兒孫不¶用如何若何便請
單刀直入廓出衆便喝華嚴亦喝¶廓又喝華嚴亦喝廓
禮拜起指以顧衆曰者老漢一¶塲敗&KR0409;喝一喝歸衆風
穴心竒之因結為友遂黙悟¶三𤣥旨要嘆曰臨濟用處
如是耶廓使更見南院問<md:KR6q0040_X_003-0496c>¶曰入門須辨主端的請師分
<pb:KR6q0040_WYG_003-2a>
南院左拊其膝風穴便¶喝南院右拊其膝風穴亦喝南
院曰左邊一拍且止¶右邊一拍作麽生風穴曰瞎南院
反取拄杖風穴笑¶曰盲枷瞎棒倒奪打和尚去南院倚
拄杖曰今日被¶黃面淛子鈍置風穴曰大似持鉢不得
詐言不飢南¶院曰子到此間乎曰是何言歟南院曰好
問汝曰亦¶不可放過便禮拜南院喜賜之坐問所與㳺
者何人¶對曰襄州與廓侍者同夏南院曰親見作家風
穴於¶是俯就弟子之列從容承稟日聞智證南院曰汝
<pb:KR6q0040_WYG_003-2b>
乘¶願力來荷大法非偶然也問曰汝聞臨濟將終時語¶
不曰聞之曰臨濟曰誰知吾正法眼藏向者瞎驢邊¶滅
却渠平生如師子見即殺入及其將死何故屈膝¶妥尾
如此對曰宻付將終全主即滅又問三聖如何¶亦無語
乎對曰親承入室之真子不同門外之逰人¶南院頷之
又問汝道四種料簡語料簡何法對曰凡¶語不滯凡情
即墮聖解學者大病先聖哀之為施方¶便如楔出楔曰
如何是奪人不奪境曰新出紅爐金¶彈子簉破闍黎鐵
<pb:KR6q0040_WYG_003-3a>
面門又問如何是奪境不奪人曰¶蒭草乍分頭腦裂亂
雲初綻影猶存又問如何是人¶境俱奪曰躡足進前須
急急促鞭當鞅莫遲遲又問¶如何是人境俱不奪曰常
憶江南三月裏鷓鴣啼處¶百花香又問臨濟有三句當
日有問如何是第一¶句臨濟曰三要印開朱㸃窄未容
擬議主賔存風穴¶隨聲便喝又曰如何是第二句臨濟
曰妙解豈容無<md:KR6q0040_X_003-0497a>¶著問漚和爭赴截流機風穴曰未問已
前錯又問¶如何是第三句臨濟曰但看棚頭㺯傀儡抽
<pb:KR6q0040_WYG_003-3b>
牽全藉¶裏頭人風穴曰明破即不堪於是南院以為可
以支¶臨濟幸不孤負興化先師所以付託之意風穴依
止¶六年辭去後唐長興二年至汝水見草屋數椽依山¶
如逃亡人家問田父此何所田父曰古風穴寺世以¶律
居僧物故又嵗飢衆棄之而去餘佛像鼓鐘耳風¶穴曰
我居之可乎田父曰可風穴入留止日乞村落¶夜燃松
脂單丁者七年檀信為新之成叢林偽晉天¶福二年州
牧聞其風盡禮致之上元日開法嗣南院¶偽漢乾祐二
<pb:KR6q0040_WYG_003-4a>
年牧移守郢州風穴又避冦往依之牧¶館於郡齋冦平
汝州有宋太師者施地為寳坊號新¶寺迎風穴居焉法
席冠天下學者自逺而至陞座曰¶先師曰欲得親切莫
將問來問會麽問在荅處荅在¶問處雖然如是有時問
不在荅處荅不在問處汝若¶擬議老僧在汝脚跟底大
凡參學眼目直須臨機大¶用現前勿自拘於小節設使
言前薦得猶為滯殻迷¶封句下精通未免觸途狂見應
是向來依他作解明¶昧兩歧與汝一切埽却直敎箇箇
<pb:KR6q0040_WYG_003-4b>
如師子兒吒呀地¶對衆證據虓吼一聲壁立千仭誰敢
正眼覷著覷著¶即瞎却渠眼又曰若立一塵家國興盛
野老顰頞不¶立一塵家國喪亡野老安貼於此明得闍
黎無分全¶是老僧於此不明老僧即是闍黎闍黎與老
僧亦能¶悟却天下人亦能瞎却天下人欲識闍黎麽拊
其左<md:KR6q0040_X_003-0497b>¶膝曰者裏是欲識老僧麽拊其右膝曰者裏是於
時¶莫有善其機者偽周廣順元年賜寺名廣慧二十有¶
二年以宋開寳六年癸酉八月旦日登座説偈曰道¶在
<pb:KR6q0040_WYG_003-5a>
乘時須濟物逺方來慕自騰騰他年有叟情相似¶日日
香煙夜夜燈至十五日跏趺而化前一日手書¶别檀越
閲世七十有八坐五十有九夏有得法上首¶住汝州首
山念禪師¶
　　　汝州首山念禪師¶(南岳九世/)
禪師諱省念生狄氏萊州人也幼棄家得度於南禪¶寺
為人簡重有精識専修頭陁行誦法華經叢林畏¶敬之
目以為念法華至風穴隨衆作止無所參扣然¶終疑敎
<pb:KR6q0040_WYG_003-5b>
外有别𫝊之法不言也風穴每念大仰有䜟¶臨濟一宗
至風而止懼當之熟視座下堪任法道無¶如念者一日
陞座曰世尊以青蓮目顧迦葉正當是¶時且道箇什麽
若言不説而説又成埋沒先聖語未¶卒念便下去侍者
進曰念法華無所言而去何也風¶穴曰渠會也明日念
與真上座俱詣方丈風穴問真¶曰如何是世尊不説説
對曰鵓鴣樹頭鳴風穴曰汝¶作許多癡福何用乃顧念
曰如何對曰動容揚古路¶不墮悄然機風穴謂真曰何
<pb:KR6q0040_WYG_003-6a>
不看渠語又一日陞座¶顧視大衆念便下去風穴即歸
方丈自是聲名重諸¶方首山在汝城之外荒逺處而念
居之將終身焉登¶其門者皆叢林精練衲子念必勘驗
之留者才二十¶餘輩然天下稱法席之冠必詣首山嘗
問僧不從人<md:KR6q0040_X_003-0497c>¶薦得底事試道看僧便喝曰好好相借問
惡發作麽¶僧又喝念曰今日放過即不可僧擬議念喝
之又問¶僧近離何處曰襄州曰夏在何處曰洞山念曰
還我¶洞山鼻孔來僧曰不會念曰却是老僧罪過又問
<pb:KR6q0040_WYG_003-6b>
僧¶近離何處對曰廣慧曰穿雲不渡水渡水不穿雲離¶
此二途&KR0297;道曰昨夜宿長橋念曰與麽則合喫首山¶捧
也曰尚未參堂曰兩重公案僧曰恰是念曰耶耶¶又問
僧近離何處對曰襄州曰有事相借問得麽對¶曰便請
念曰鷂子過新羅僧入室念便喝其僧禮拜¶便打之僧
曰如何是不生不滅法曰新羅人喫冷淘¶夜有僧入室
念曰誰僧不對曰識得汝也僧笑念曰¶更莫是别人麽
因作偈曰輕輕踏地恐人知語笑分¶明更莫疑知者只
<pb:KR6q0040_WYG_003-7a>
今猛提取莫待天明失却雞嘗謂¶衆曰佛法無多子只
是汝輩自信不及若能自信千¶聖出頭來無奈汝何何
故如此為向汝面前無開口¶處祇為汝自信不及向外
馳求所以到者裏假如便¶是釋迦佛也與汝三十棒然
雖如是初機後學憑箇¶什麽道理且問汝輩還得與麽
也未良久曰若得與¶麽方名無事又曰諸上座不得胡
喝亂喝尋常向汝¶道賔即始終賔主即始終主賔無二
賔主無二主若¶有二賔二主即是兩个瞎漢又曰我若
<pb:KR6q0040_WYG_003-7b>
立汝須坐我¶若坐汝須立坐即共汝坐立即共汝立雖
然如是到¶者裏著眼始得若也定動中間即千里萬里
何故如¶此如隔窻見馬騎相似既然如此直須子細不
得掠<md:KR6q0040_X_003-0498a>¶虚好他時後日賺著汝有事近前無事珍重因舉
臨¶濟曰今日更不用如何若何便須單刀直入還有出¶
來對衆證據者麽時有僧出禮拜起便喝臨濟亦喝¶僧
又喝臨濟亦喝僧禮拜臨濟曰須是者僧即得若¶是别
人三十棒一棒較不得為者僧會賔主句他一¶喝不作
<pb:KR6q0040_WYG_003-8a>
一喝用且道前一喝是後一喝是那个是賔¶那个是主
所以老僧尋常向汝道者裏一喝不作一¶喝用有時以
喝作問行有時作探竿影草有時作踞¶地師子有時作
金剛王寳劔若作問行來時須急著¶眼始得若作探竿
影草時你諸人合作麽生若作踞¶地師子時野干須屎
尿出始得若作金剛王寳劔用¶時天王也須腦裂只與
麽横喝竪喝總喚作好道理¶商量却既知如此也須親
近上流博問先知自己親¶證始得莫與麽掠虚過却平
<pb:KR6q0040_WYG_003-8b>
生他時後日因果厯然¶僧問學人乍入叢林乞師指示
曰闍黎在老僧會多¶少時對曰已經冬夏曰莫錯舉似
人乃曰若諭此事¶實不掛一元字脚便下座嘗作綱宗
偈曰咄哉拙郎¶君(汾陽注曰/素潔條然)巧妙無人識(運機非/面目)打破
鳳林關(蕩盡玲/瓏¶性)著靴水上立(塵泥/自異)咄哉巧女兒(汾陽曰/妙智理)
(圓/融)攛梭不¶解織(無閒功/不立)看他鬬雞人(旁觀審騰距/爭功不自傷)水牛
也不識¶(全力能負/不露頭角)念道被天下移寳安山廣敎院衆不
過四¶十輩老於寳應淳化三年十二月初四日留僧過
<pb:KR6q0040_WYG_003-9a>
嵗¶作偈曰吾今年邁六十七老病相依且過日今年記¶
取明年事明年記著今年日至明年十二月初四日<md:KR6q0040_X_003-0498b>¶陞
座辭衆曰諸子謾波波過却幾恒河觀音指彌勒¶文殊
不奈何良久曰白銀世界金色身情與無情共¶一真明
暗盡時都不照日輪午後示全身日午後泊然¶而化闍
維得五色舍利塔於首山嫡孠昭禪師¶
　　　汾州太子昭禪師¶(南岳十世/)
禪師諱善昭生俞氏太原人也器識沈䆳少縁飾有¶大
<pb:KR6q0040_WYG_003-9b>
智於一切文字不由師訓自然通曉年十四父母¶相繼
而亡孤苦厭世相剃髪受具杖策逰方所至少¶留不喜
觀覽或譏其不韻昭嘆之曰是何言之陋哉¶從上先徳
行脚正以聖心未通驅馳决擇耳不縁山¶水也昭厯諸
方見老宿者七十有一人皆妙得其家¶風尤喜論曹洞
石門徹禪師者葢其𣲖之魁竒者昭¶作五位偈示之曰
五位參尋切要知纎毫纔動即差¶違金剛透匣誰能曉
唯有那吒第一機舉目便令三¶界静振鈴還使九天歸
<pb:KR6q0040_WYG_003-10a>
正中妙挾通回互擬議鋒鋩¶失却威徹拊手稱善然昭
終疑臨濟兒孫别有竒處¶最後至首山問百丈卷簟意
旨如何曰龍袖拂開全¶體現昭曰師意如何曰象王行
處絶狐蹤於是大悟¶言下拜起而曰萬古碧潭空界月
再三撈摝始應知¶有問者曰見何道理便爾自肯曰正
是我放身命處¶服勤甚久辭去遊湘衡間長沙太守張
公茂宗以四¶名刹請昭擇之而居昭笑一夕遯去北抵
襄&KR0198;寓止¶白馬太守劉公昌言聞之造謁以見晚為歎
<pb:KR6q0040_WYG_003-10b>
時洞山¶谷隱皆虚席衆議歸昭太守請擇之昭以手耶
揄曰<md:KR6q0040_X_003-0498c>¶我長行粥飯僧傳佛心宗非細職也前後八請堅
卧¶不荅淳化四年首山歿西河道俗千餘人恊心削牘¶
遣沙門契聦迎請住持汾州太平寺太子院昭閉闗¶髙
枕聦排闥而入讓之曰佛法大事静退小節風穴¶懼應
䜟憂宗㫖墜滅幸而有先師先師已棄世汝有¶力荷擔
如來大法者今何時而欲安眠哉昭矍然起握¶聦手曰
非公不聞此語趨辦嚴吾行矣既至宴坐一¶榻足不越
<pb:KR6q0040_WYG_003-11a>
閫者三十年天下道俗慕仰不敢名同曰¶汾州并汾地
苦寒昭罷夜參有異比丘振錫而至謂¶昭曰會中有大
士六人奈何不説法言訖陞空而去¶昭宻記以偈曰胡
僧金錫光請法到汾陽六人成大¶器勸請為敷揚時楚
圓守芝號上首叢林知名龍徳¶府尹李侯與昭有舊虚
承天寺致之使三反不赴使¶者受罰復至曰必欲得師
俱往不然有死而已昭笑¶曰老病業已不出院借往當
先後之何必俱耶使者¶曰師諾則先後唯所擇昭令饌
<pb:KR6q0040_WYG_003-11b>
設且俶裝曰吾先行¶矣停箸而化閱世七十有八坐六
十五夏¶
贊曰風穴倦㳺見草屋單丁止住者七年首山精嚴¶不
出山者二十年汾州儼臨人天不越閫者三十年¶是皆
哲人事業之見於微細者也然猶卓絶如此况¶其大者
乎吾何足以知之然觀其死生之際如賈胡¶傳吏留即
留去即去嗚呼是其所以起臨濟也
　禪林僧寳傳卷三
