# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:33
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 27
<md:KR6q0040_X_026-0544c>¶
<pb:KR6q0040_WYG_027-1a>
欽定四庫全書
　禪林僧寶𫝊卷二十七¶　　宋　釋惠洪　撰¶
　　明教嵩禪師¶　　　　　蔣山元禪師
　　金山達觀頴禪師
　　　明教嵩禪師(青原十一世/)
禪師名契嵩字仲靈自號潛子生藤州鐔津李氏七¶嵗
母鍾施以事東山沙門某十三得度受具十九游¶方時
寧風有異女子姚精嚴而住山時年百餘嵗面¶如處子
<pb:KR6q0040_WYG_027-1b>
嵩造焉女子留之信宿中夜聞池中有如戛¶銅器聲以
問女子女子曰噫此龍吟也聞者瑞徵子¶當有大名於
世行矣無滯於是下沅湘陟衡嶽謁神¶鼎諲禪師諲與
語竒之然無所契悟游袁筠間受記¶莂於洞山聰公嵩
夜則頂戴觀世音菩薩之像而誦¶其號必滿十萬乃寢
以為常自是世間經書章句不¶學而能是時天下之士
學古文慕韓愈拒我以尊孔¶子東南有章表民黄聱隅
李太伯尤雄傑者學者宗¶之嵩作原教論十餘萬言明
<pb:KR6q0040_WYG_027-2a>
儒釋之道一貫以抗其¶説讀之者畏服未幾復遊衡嶽
罷歸著禪宗定祖圖¶𫝊法正宗記其志葢憫道法陵遲
博考經典以佛後¶摩訶迦葉獨得大法眼藏為初祖推
之下至于達摩¶多羅為二十八祖密相付囑不立文字
謂之教外别¶𫝊書成遊京師知開封府龍圖王公素奏
之仁宗¶皇帝覽之嘉嘆付𫝊法院編次入藏下詔褒寵
賜紫¶方袍號明教嵩再奏辭讓不許宰相韓琦大參歐
陽¶修皆延見而尊禮之留居閔賢寺不受再請東還於¶
<pb:KR6q0040_WYG_027-2b>
是律學者憎疾相與造説以非之嵩益著書援引古<md:KR6q0040_X_027-0545a>¶今
左證甚明幾數萬言禪者增氣而天下公議翕然¶歸之
熙寧五年六月四日晨興寫偈曰後夜月初明¶吾今獨
自行不學大梅老貪聞鼯鼠聲至中夜而化¶闍維斂六
根之不壞者三頂骨出舍利紅白晶潔狀¶如大菽常所
持數珠亦不壞道俗合諸不壞葬於故¶居永安院之左
閲世六十有六坐五十有三夏有文¶集總百餘卷六十
萬言其甥法燈克奉藏之以信後¶世嵩居錢塘佛日禪
<pb:KR6q0040_WYG_027-3a>
院應密學蔡公襄所請¶也東坡曰吾入呉尚及見嵩其
為人常瞋葢嵩以瞋¶為佛事云¶
贊曰是身聚沫耳特苦業所持實本一念首楞嚴曰¶由
汝念慮使汝色身身非念倫汝身何因隨念所使¶然但
名為融通妄想念常清浄正信堅固則名善根¶功徳之
力嵩生而多聞好辨而常瞋死而火之目舌¶耳毫為不
壊非正信堅固功徳力乎余嘗論人之精¶誠不可見及
其化也多雨舎利譬如太平無象而蒸¶枯朽為菌芝嵩
<pb:KR6q0040_WYG_027-3b>
其尤著聞者聰公可謂有子矣¶
　　　蔣山元禪師¶(南岳十二世/)
禪師名贊元字萬宗婺州義烏人雙林傅大士之逺¶孫
也三嵗出家七嵗為大僧性重遲閒靖寡言視之¶如鄙
樸人然於𫝊記無所不窺吐為詞語多絶塵之¶韻特罕
作耳年十五遊方至石霜謁慈明禪師助舂¶破薪泯泯
混十年慈明移南嶽又與俱及歿葬骨石¶於石霜植種
八年乃去兄事蔣山心禪師心歿以元<md:KR6q0040_X_027-0545b>¶繼其席舒王初
<pb:KR6q0040_WYG_027-4a>
丁太夫人憂讀經山中與元游如昆¶弟問祖師意㫖元
不答王益扣之元曰公般若有障¶三有近道之質一更
一兩生來恐純熟王曰願聞其¶説元曰公受氣剛大世
縁深以剛大氣遭深世縁必¶以身任天下之重懷經濟
之志用舍不能必則心未¶平以未平之心持經世之志
何時能一念萬年哉又¶多怒而學問尚理於道為所知
愚此其三也特視名¶利如脱屣甘澹薄如頭陀此為近
道且當以教乘滋¶茂之可也王再拜受教自熙寧之初
<pb:KR6q0040_WYG_027-4b>
王入對遂大用¶至真拜貴震天下無月無耗元未嘗發
視客來無貴¶賤寒溫外無别語即斂目如入定客即去
嘗饌僧俄¶報火厨庫且及潮音堂衆吐飯倉黄蟻窘蜂
閙而元¶啜啖自若髙視屋梁食畢無所問又嘗出郭有
狂人¶入寺手刃一僧即自殺尸相枕左右走報交武於
道¶自白下門羣從而歸元過尸處未嘗視登寢堂危坐¶
職事者側立冀元有以處之而斂目如平日於是稍¶稍
引去卒不問王弟平甫豪縱於人物慎許可見元¶即悚
<pb:KR6q0040_WYG_027-5a>
然加敬問佛法大意元復有難色平甫固請為¶説元曰
佛祖無所異於人所以異者能自䕶心念耳¶岑樓之木
必有本本於毫末滔天之水必有原原於¶濫觴清浄心
中無故動念危乎岌哉甚於岑樓浩然¶横肆甚於滔天
其可動耶佛祖更相付授必叮嚀之¶曰善自護持平甫
曰佛法止於此乎元曰至美不華¶至言不煩夫華與煩
去道逺甚而流俗以之申公論<md:KR6q0040_X_027-0545c>¶治世之法猶謂為治者
不至多言顧力行如何耳况¶出世間法乎元豐之初王
<pb:KR6q0040_WYG_027-5b>
罷政府舟至石頭夜造山¶拜墳士大夫車騎填山谷王
入寺已二鼓元出迎一¶揖而退王坐東偏從官賔客滿
坐王環視問元所在¶侍者對曰已寢久矣王笑之王結
屋定林往來山中¶又十年稍覺煩動即造元相向黙坐
終日而去有詩¶贈之其畧曰不與物違真道廣每隨縁
起自禪深舌¶根已浄誰能壊足跡如空我得尋人以為
實録元祐¶之初曰吾欲還東呉促辦嚴俄化王哭之慟
塔于蔣¶陵之東平甫狀其行碑山中¶
<pb:KR6q0040_WYG_027-6a>
贊曰舒王嘗手題其像曰賢哉人也行厲而容寂知¶言
而能黙譽榮弗喜辱毁弗戚弗矜弗克人自稱徳¶有緇
有白來自南北弗順弗逆弗抗弗抑弗觀汝華¶唯食已
實孰其嗣之我有遺則余讀此詞知其為本¶色住山人
也¶
　　　金山達觀頴禪師¶(南岳十一世/)
禪師名曇頴生錢塘丘氏年十三依龍興寺為大僧¶神
情秀特於書無所不觀為詞章多出塵語十八九¶遊京
<pb:KR6q0040_WYG_027-6b>
師時歐陽文忠公在場屋頴識之游相樂也初¶謁大陽
明安禪師問洞上特設偏正君臣意明何事¶明安曰父
母末生時事又問如何體㑹明安曰夜半¶正明天曉不
露穎惘然棄去至石門謁聰禪師理明¶安之語曰師意
如何聰曰大陽不道不是但口門窄¶滿口説未盡老僧
即不與麽穎曰如何是父母未生<md:KR6q0040_X_027-0546a>¶事聰曰糞塹子又問
如何是夜半正明天曉不露聰¶曰牡丹叢下睡猫兒穎
愈疑駭日扣之竟無得益自¶奮曰吾要以死究之不解
<pb:KR6q0040_WYG_027-7a>
終不出山聰一日見普請¶問曰今日運薪乎頴曰然運
薪聰曰雲門嘗問人搬¶柴柴搬人如何會穎不能對聰
因植杖石坐笑曰此¶事如人學書㸃畫可倣者工否者
拙何故如此未忘¶法耳如有法執故自為㫁續當筆忘
手手忘心乃可¶也穎於是黙契其旨良久曰如石頭曰
執事元是迷¶契理亦非悟既曰契理何謂非悟聰曰汝
以此句為¶藥語為病語穎曰是藥語聰呵曰汝乃以病
為藥又¶可哉穎曰事如函得葢理如箭直鋒妙寧有加
<pb:KR6q0040_WYG_027-7b>
者而¶猶以為病兹實未諭聰曰借其妙至是亦止明理
事¶而已祖師意㫖智識所不能到矧事理能盡乎故世¶
尊曰理障礙正知見事障能續生死頴恍如夢覺曰¶如
何受用聰曰語不離窠臼安能出蓋纒頴嘆曰纔¶涉脣
吻便落意思皆是死門終非活路即日辭去過¶京師寓
止駙馬都尉李端愿之園日夕問道一時公¶卿多就見
聞其議論隨機開悟李公問曰人死識歸¶何所荅曰未
知生焉知死李公曰生則端愿已知曰¶生從何來李公
<pb:KR6q0040_WYG_027-8a>
擬議穎揕其胷曰秖在者裏思量个¶什麽對曰㑹也只
知貪程不覺蹉路頴拓開曰百年¶一夢又問地獄畢竟
是有是無荅曰諸佛向無中説¶有眼見空花太尉就有中
覓無手搘水月堪笑眼前¶見牢獄不避心外見天堂欲
生殊不知欣怖在心善<md:KR6q0040_X_027-0546b>¶惡成境太尉但了自心自然無
惑進曰心如何了荅¶曰善惡都莫思量又問不思量後
心歸何所穎曰且¶請太尉歸宅頴東遊初住舒州香爐
峯移住潤州因¶聖太平𨼆静明州雪竇又移住金山龍
<pb:KR6q0040_WYG_027-8b>
游寺嘉祐四年¶除夕遣侍者持書别揚州刁景純學士
曰明旦當行¶不暇相見厚自愛景純開書大驚曰當奈
何復書訣¶别而已中夜候吏報揚州馳書船將及岸穎
欣然遣¶撾鼓陞座叙出世本末謝裨贊叢林者勸脩勿
怠曰¶吾化當以賢監寺次補下座讀景純書畢大衆擁
步¶上方丈穎跏趺揮令各逺立良久乃化五年元日也¶
閲世七十有二坐五十有三夏穎英氣壓諸方薦福¶懷
禪師誦十𤣥談至祖意穎曰當日十聖未明此㫖¶特以
<pb:KR6q0040_WYG_027-9a>
聲律不恊故爾三賢十聖序不如是懷曰宗門¶無許事
穎熟視以手畫桉作十字曰汝識此字乎汝¶以為甑簞
耳懷無能言頴拂衣去曰我要與汝鬭死¶生吾不敵汝
也¶
贊曰東坡曰佛法浸逺真偽相半寓言指法大率相¶似
至於二乘禪定外道神通非我肉眼所能勘騐然¶臨死
生禍福之際不容偽矣吾視穎之謝世無以異¶人適城
市之易然真大丈夫也哉¶¶
<pb:KR6q0040_WYG_027-9b>
　
　
　
　
　
　
　
　禪林僧寶𫝊卷二十七
