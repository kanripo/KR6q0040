# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:32
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 2
¶
¶<pb:KR6q0040_WYG_002-1a>
欽定四庫全書
　禪林僧寳傳卷二¶　　　　宋　釋惠洪　撰¶
　　　韶州雲門大慈雲𢎞明禪師¶(青原七世/)
禪師名文偃姑蘇嘉興人也少依兠率院得度性豪¶爽
骨面豐頰精鋭絶倫目纎長瞳子如㸃漆眉秀近¶睫視
物凝逺博通大小乘棄之㳺方初在睦州聞有¶老宿飽
參古寺掩門織蒲屨養母往謁之方扣門老<md:KR6q0040_X_002-0494c>¶宿揕之曰
道道偃驚不暇荅乃推出曰秦時&KR0008;轢鑽¶隨掩其扉損
<pb:KR6q0040_WYG_002-1b>
偃右足老宿名道蹤嗣黃蘗斷際禪師¶住髙安米山寺
以母老東歸叢林號陳尊宿偃得旨¶辭去謁雪峰存存
方堆桅坐為衆説法偃犯衆出熟¶視曰項上三百斤鐵
枷何不脱却存曰因甚到與麽¶偃以手自拭其目趨去
存心異之明日陞座曰南山¶有鼈鼻蛇諸人出入好看
偃以拄杖攛出又自驚慄¶自是輩流改觀又訪乾峰峰
示衆曰法身有三種病¶二種光須是一一透得更有照
用同時向上一竅偃¶乃出衆曰庵内人為什麽不見庵
<pb:KR6q0040_WYG_002-2a>
外事於是乾峰大¶笑曰猶是學人疑處在乾峰曰子是
什麽心行曰也¶要和尚相委乾峰曰直須恁麽始得穩
坐偃應喏喏¶又訪曹山章公問如何是沙門行章曰喫
常住苖稼¶者曰便與麽去時如何章曰汝還畜得麽曰
學人畜¶得章曰汝作麽畜曰著衣喫飯有什麽難章曰
何不¶道披毛戴角偃即禮謝又訪疎山仁仁問得力處
道¶將一句來曰請髙聲問仁即髙聲問偃笑曰今早喫¶
粥麽仁曰喫粥曰亂呌喚作麽仁公駭之又過九江¶有
<pb:KR6q0040_WYG_002-2b>
陳尚書飯偃而問曰儒書即不問三乘十二分敎¶自有
講師如何是衲僧行脚事曰曽問幾人來曰即¶今問上
座偃曰即今且置作麽生是敎意曰黃卷赤¶軸偃曰此
是文字語言作麽生是敎意曰口欲談而¶辭喪心欲縁
而慮忘偃曰口欲談而辭喪為對有言¶心欲縁而慮忘
為對妄想作麽生是敎意尚書無以<md:KR6q0040_X_002-0495a>¶酬之偃曰聞公常
看法華經是否曰不敢曰經曰治¶生産業皆與實相不
相違背且道非非想天有幾人¶退位又無以酬之偃呵
<pb:KR6q0040_WYG_002-3a>
譏之而去造曹溪禮塔訪靈¶樹敏公為第一座先是敏
不請第一座有勸請者敏¶曰吾首座已出家久之又請
敏曰吾首座已行脚悟¶道久之又請敏曰吾首座已度
嶺矣姑待之少日偃¶至敏迎笑曰奉遲甚久何來暮耶
即命之偃不辭而¶就職俄廣主劉王將興兵就敏决可
否敏前知之手¶封奩子語侍者曰王來出以似之於是
怡然坐而歿¶王果至聞敏已化大驚問何時有疾而遽
亡如是耶¶侍者乃出奩子如敏所誡呈之王發奩得簡
<pb:KR6q0040_WYG_002-3b>
曰人天¶眼目堂中上座劉王命州牧何承範請偃繼其
法席¶又迎至府開法俄遷止雲門光泰寺天下學者望
風¶而至示衆曰江西即説君臣父子湖南即説他不與¶
麽我此間即不如此良久曰汝還見壁麽又曰從上¶來
且是箇什麽事如今抑不得已且向諸人道盡大¶地有
什麽物與汝為縁為對若有針鋒許與汝為隔¶為礙與
我拈將來喚什麽作佛喚什麽作祖喚什麽¶作山河大
地日月星辰將什麽為四大五藴我與麽¶道喚作三家
<pb:KR6q0040_WYG_002-4a>
村裏老婆説話忽然遇著本色行脚漢¶聞與麽道把脚
拽向階下有什麽罪過雖然如是據¶箇什麽道理便與
麽莫趁口快向者裏亂道須是箇¶漢始得忽然被老漢
脚跟下尋著沒去處打脚折有¶什麽罪過即與麽如今
還有問宗乘中話者麽待老<md:KR6q0040_X_002-0495b>¶漢荅一轉了東行西行又
曰盡乾坤一時將來著汝¶眼睫上汝諸人聞恁麽道不
敢望汝出來性躁把老¶僧打一摑且緩緩子細看是有
是無是箇什麽道理¶直饒汝向者裏明得若遇衲僧門
<pb:KR6q0040_WYG_002-4b>
下好槌脚折又曰¶三乘十二分教橫説竪説天下老和
尚縱橫十字説¶與我拈針鋒許説底道理來看與麽道
早是作死馬¶醫雖然如此且有幾箇到此境界不敢望
汝言中有¶響句裏藏鋒瞬目千差風恬浪静又曰我事
不獲已¶向汝道直下無事早是相埋没也更欲踏歩向
前尋¶言逐句求覓解㑹千差萬别廣設問難贏得一塲
口¶滑去道轉逺有什麽歇時此箇事若在言語上三乘¶
十二分敎豈是無言因什麽道敎外别傳若從學解¶機
<pb:KR6q0040_WYG_002-5a>
智得只如十地聖人説法如雲如雨猶被佛呵謂¶見性
如隔羅縠以此故知一切有心天地懸殊雖然¶如是若
是得底人道火何曽燒口終日説事何曽挂¶著牙齒何
曽道著一字終日著衣喫飯何曽觸一粒¶米掛一縷絲
然猶是門庭之説須是實得與麽始得¶若約衲僧門下
句裏呈機徒勞竚思直饒一句下承¶當得猶是瞌睡漢
偃以足跛嘗把拄杖行見衆方普¶請舉拄杖曰看看北
鬱單越人見汝搬柴不易在中¶庭裏相撲供養汝更為
<pb:KR6q0040_WYG_002-5b>
汝念般若經曰一切智智清¶淨無二無二分無别無斷
故衆環擁之久不散乃曰¶汝諸人無端走來者裏覓什
麽老僧秪管喫飯屙屎¶别解作什麽汝諸方行脚參禪
問道我且問汝諸方<md:KR6q0040_X_002-0495c>¶參得底事作麽生試舉看於是不
得己自誦三平偈¶曰即此見聞非見聞回視僧曰喚什
麽作見聞又曰¶無餘聲色可呈君謂僧曰有什麽口頭
聲色又曰箇¶中若了全無事謂僧曰有什麽事又曰體
用無妨分¶不分乃曰語是體體是語舉拄杖曰拄杖是
<pb:KR6q0040_WYG_002-6a>
體燈籠¶是用是分不分不見道一切智智清淨又至僧
堂中¶僧爭起迎偃立而語曰石頭道回互不回互僧便
問¶作麽生是不回互偃以手指曰者箇是板頭又問作¶
麽生是回互曰汝喚什麽作板頭永嘉云如我身空¶法
亦空千品萬𩔖悉皆同汝立不見立行不見行四¶大五
藴不可得何處見有山河大地來是汝每日把¶盋盂噇
飯喚什麽作飯何處更有粒米來僧問生法¶師曰敲空
作響擊木無聲如何偃以拄杖空中敲曰¶阿耶阿耶又
<pb:KR6q0040_WYG_002-6b>
擊板頭曰作聲麽僧曰作聲曰者俗漢¶又擊板頭曰喚
什麽作聲偃以乾祐元年七月十五¶日赴廣主詔至府
留止供養九月甲子乃還山謂衆¶曰我離山得六十七
日且問汝六十七日事作麽生¶衆莫能對偃曰何不道
和尚京中喫麵多聞擊齋鼔¶曰鼔聲咬破我七條乃指
僧曰抱取猫兒來良久曰¶且道鼓因甚置得衆無對者
乃曰因皮置得我尋常¶道一切聲是佛聲一切色是佛
色盡大地是箇法身¶枉作箇佛法知見如今拄杖但喚
<pb:KR6q0040_WYG_002-7a>
作拄杖見屋但喚¶作屋又曰諸法不異者不可續鳬截
鶴夷嶽盈壑然¶後為無異者哉但長者長法身短者短
法身是法住<md:KR6q0040_X_002-0496a>¶法位世間相常住舉拄杖曰拄杖子不是
常住忽起¶立以拄杖擊繩床曰適來許多葛藤貶向什
麽處去¶也靈利底見不靈利底著我熱謾偃契悟廣大
其遊¶戲三昧乃如此而作為偈句尤不能測如其綱宗
偈¶曰康氏圓形滯不明魔深虛喪擊寒氷鳳羽展時超¶
碧漢晉鋒八博擬何憑又曰是機是對對機迷闢機¶塵
<pb:KR6q0040_WYG_002-7b>
逺逺塵棲夕日日中誰有掛因底底事隔塵迷又¶曰喪
時光藤林荒徒人意滯肌尩又曰咄咄咄力目¶希禪子
訝中眉垂又曰上不見天下不見地塞却咽¶㗋何處出
氣笑我者多哂我者少每顧見僧即曰鑒¶咦而録之者
曰顧鑒咦徳山宻禪師刪去顧字但曰¶鑒咦叢林目以
為抽顧頌北塔祚禪師作偈曰雲門¶顧鑒笑嘻嘻擬議
遭渠顧鑑咦任是張良多智巧到¶頭於是也難施偃以
南漢乾和七年四月十日坐化¶而示即大漢乾祐二年
<pb:KR6q0040_WYG_002-8a>
也以全體𦵏之本朝太祖¶乾徳元年雄武軍節度推官
阮紹莊夢偃以拂子招¶曰寄語秀華宫使特進李托我
在塔久可開塔乎托¶時奉使韶州監修營諸寺院因得
紹莊之語奏聞奉¶聖旨同韶州牧梁延鄂至雲門山啟
塔見偃顔貌如¶昔髭髪猶主具表以聞有旨李托迎至
京師供養¶月餘送還山仍改為大覺禪寺謚大慈雲匡
真𢎞明¶大師¶
贊曰余讀雲門語句驚其辯慧渦旋波險如河漢之¶無
<pb:KR6q0040_WYG_002-8b>
極也想見其人竒偉傑茂如慈恩大逹輩及見其<md:KR6q0040_X_002-0496b>¶像頽
然傴坐胡床廣顙平頂𩔖宣律師竒智盛徳果¶不可以
相貌得耶公之全機大用如月臨衆水波波¶頓現而月
不分如春行萬國處處同至而春無迹蓋¶其妙處不可
得而名狀所可知而言者春容月影耳¶嗚呼豈所謂命
世亞聖大人者乎¶¶
　
　禪林僧寳傳卷二
