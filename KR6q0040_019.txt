# -*- mode: mandoku-view -*-
#+TITLE: 禪林僧寶傳
#+DATE: 2015-08-30 21:44:32
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6q0040_X_001-0491c>
#+PROPERTY: JUAN 19
¶
¶<pb:KR6q0040_WYG_019-1a>
欽定四庫全書
　禪林僧寶傳卷十九¶　　　宋　釋惠洪　撰¶
　　餘杭政禪師　　　　　西余端禪師
　　　餘杭政禪師¶
政黃牛者錢塘人住餘杭功臣山幼孤為童子有卓¶識
詞語皆出人意表其師稱於人有大檀越竒之以¶度牒
施之跪捧謝而不受其師問故曰恩不可輕受¶彼非知
我者特以師之言施百千於一童子保其終¶身能施物
<pb:KR6q0040_WYG_019-1b>
不責報乎如來世尊大願度生則有慈廕<md:KR6q0040_X_019-0529c>¶今妙法蓮華
經是也當折節誦持恩併歸一於義為¶安其師自是益
竒之年十八果以其志為大僧遊方¶問道三十年乃罷
其居功臣山嘗跨一黃犢蔣侍郎¶堂出守杭州與政為
方外友毎來謁必巾持掛角上¶市人爭觀之政自若也
至郡庭下犢而談笑終日而¶去一日郡有貴客至蔣公
留政曰明日府有燕飲師¶固奉律能為我少留一日因
欵清話政諾之明日使¶人要之留一偈而去矣曰昨日
<pb:KR6q0040_WYG_019-2a>
曾將今日期出門倚¶杖又思惟為僧只合居巖谷國士
筵中甚不宜坐客¶皆仰其標致又作山中偈曰橋上山
萬層橋下水千¶里唯有白鷺鷥見我常來此又作送僧
偈曰山中何¶所有嶺上多白雲秖可自怡悦不堪持贈
君冬不擁¶鑪以荻花作毬納足其中客至共之夏秋好
翫月盤¶膝大盆中浮池上自旋其盆吟笑達旦率以為
常工¶書筆法勝絶如晉宋間風流人嘗笑學者臨法帖
曰¶彼皆知翰墨為貴者其工皆有意今童子書畫多純¶
<pb:KR6q0040_WYG_019-2b>
筆可法也秦少游見政字畫必收畜之有問者曰師¶以
禪師名乃不談禪何也曰徒費言語吾懶寧假曲¶折但
日夜煩萬象為敷演耳言語有間而此法無盡¶所謂造
物無盡藏也九峰鑑韶禪師嘗客政韶坦率¶不事事毎
竊笑之一夕將卧政使人呼韶不得已顰¶頞而至政曰
月色如此勞生擾擾對之者能幾人韶¶唯唯而已呼童
子使熟炙韶方饑意作藥石久之乃¶橘皮湯一盃韶匿
笑去曰無乃太清乎政風調高老<md:KR6q0040_X_019-0530a>¶益清癯嘗自贊其像
<pb:KR6q0040_WYG_019-3a>
曰貌古形疎倚杖藜分明畫出¶須菩提解空不許離聲
色似聽孤猿月下啼¶
　　　西余端禪師¶
端師子者呉興人也始見弄師子者發明心要則以¶綵
帛像其皮時時著之因以為號住西余山嗣姑蘇¶翠峰
月禪師西余去湖州密邇毎雪朝著綵衣入城¶小兒爭
譁逐之從人乞錢得即以散飢寒者錢穆父¶赴官浙東
見之約明日飯端&KR0058;明獨往避雨入道旁¶人家幼婦出
<pb:KR6q0040_WYG_019-3b>
迎俄其夫至詬逐竟為邏卒所收穆父¶吏速客見之問
故曰煩寄聲錢公本來赴齋中途奸¶情事發請自飯穆
父聞之驚且笑顧客曰此僧胷中¶無一㸃疑事又嘗見
持死雞疾行者挽衣問何之曰¶鷄為狸害法不可食將
棄水中端苦求之道路聚觀¶諷曰當得偈乃可與端跪
作祭文曰維靈生有鷹鴉¶之厄死有湯鑊之災生時要
汝報曉死後無人收埋¶奉為轉化檀施施肚為汝作棺
材¶言卒攜鷄去以施飢者能誦法華經湖人爭延之必¶
<pb:KR6q0040_WYG_019-4a>
得錢五百乃開帙目誦數句即持錢地坐去缺薄者¶易
之而去好歌漁父詞月夕必歌之達旦有狂僧號¶回頭
和尚以左道鼓動流俗士大夫亦安其妄方對¶丹陽守
吕公肉食端徑至指曰正當與麽時如何是¶佛回頭不
能遽對端捶其頭推倒乃行又有妖人號¶不托掘秀州
城外地有佛像建塔其上傾城信敬端¶見揕住曰如何
是佛不托擬議端趯之而去章丞相<md:KR6q0040_X_019-0530b>¶子厚請陞座使俞
秀老譔疏敘其事曰推倒回頭趯¶翻不托七軸之蓮經
<pb:KR6q0040_WYG_019-4b>
未誦一聲之漁父先聞端聽僧¶官宣至此以手耶揄曰
止乃坐引聲吟曰本是瀟湘¶一釣客自東自西自南北
大衆雜然稱善端顧笑曰¶我觀法王法法王法如是下
座子厚留飯端瞋説偈¶曰章惇章惇請我看墳我却喫
素汝却喫葷子厚為¶大笑時吕太尉吉甫亦留丹陽三
人者日過從吉甫¶誦禪定功德諸般若中第一曰惠卿
修之十年子厚¶獨稱鍜可忘憂嵇康得仙竟作劒解端
説偈曰章公¶好學仙吕公好坐禪徐六喻檐板各自見
<pb:KR6q0040_WYG_019-5a>
一邊聞者¶傳以為笑樂元祐初圓照禪師自京師慧林
退歸姑¶蘇見端於甘露曰汝非端師子乎曰是圓照戲
之曰¶村裏師子耳端應聲曰村裏師子村裏弄眉毛與
眼¶一齊動開却口肚裏直籠統不愛人取奉直饒弄到¶
帝王宫也是一塲乾打鬨圓照粹美不悟其譏也端¶客
無錫欲歸湖旦行江上問有湖秀便船乎篙師曰¶我行
常潤船也端欣然曰亦可乃附船尾高郵秦觀¶少游聞
其高道請陞座於廣慧端以手自指曰天上¶無雙月人
<pb:KR6q0040_WYG_019-5b>
間只一僧一堂風冷淡千古意分明少游¶首肯之端高
自稱譽吐語竒怪逸人也病牙久不愈¶謂衆曰明日遷
化去衆以為戲語請説偈端索筆大¶書曰端師子太慵
懶未死牙齒先壞爛二時伴衆赴¶堂粥飯都趕不辦如
今得死是便宜長眠百事皆不¶管第一不著看官第二
不著喫粥飯五更遂化閲世<md:KR6q0040_X_019-0530c>¶七十二東呉祠之以為散
聖¶
贊曰余竄海外三年而還叢林頓衰耆年物故無餘¶所
<pb:KR6q0040_WYG_019-6a>
至雛道人成阡陌皆飽食游談無根而已喟然長¶想如
政黃牛端師子輩皆三十年前少叢林者然高¶風逸韻
且爾況其傳法度生者乎因載兩士平生大¶槩使後之
俊流得以覽觀焉¶¶
　
　
　
　
<pb:KR6q0040_WYG_019-6b>
　
　
　
　
　
　
　
　禪林僧寶傳卷十九
